<!DOCTYPE html>
<html lang="en-us">
<title>道德经 2 | 鬣羚</title>
<meta charset="utf-8">
<meta name="generator" content="Hugo 0.69.0" />
<meta name="viewport" content="width=device-width, initial-scale=1.0">
<link rel="stylesheet" href="https://beginnern.github.io/css/index.css">
<link rel="stylesheet" href="https://beginnern.github.io/css/classes.css">
<link rel="canonical" href="https://beginnern.github.io/unit/%E9%81%93%E5%BE%B7%E7%BB%8F-2/">
<link rel="alternate" type="application/rss+xml" href="" title="鬣羚">

<body>

<header class="icons">
  
  
    <nav>
    
      <a href="/" >
        
          
          
          <span class="hidden"><svg xmlns="http://www.w3.org/2000/svg" viewBox="0 0 576 512"><path d="M280.37 148.26L96 300.11V464a16 16 0 0 0 16 16l112.06-.29a16 16 0 0 0 15.92-16V368a16 16 0 0 1 16-16h64a16 16 0 0 1 16 16v95.64a16 16 0 0 0 16 16.05L464 480a16 16 0 0 0 16-16V300L295.67 148.26a12.19 12.19 0 0 0-15.3 0zM571.6 251.47L488 182.56V44.05a12 12 0 0 0-12-12h-56a12 12 0 0 0-12 12v72.61L318.47 43a48 48 0 0 0-61 0L4.34 251.47a12 12 0 0 0-1.6 16.9l25.5 31A12 12 0 0 0 45.15 301l235.22-193.74a12.19 12.19 0 0 1 15.3 0L530.9 301a12 12 0 0 0 16.9-1.6l25.5-31a12 12 0 0 0-1.7-16.93z"/></svg></span>
          <span >Home</span>
        
      </a>
    
      <a href="/about/" >
        
          
          
          <span class="hidden"><svg xmlns="http://www.w3.org/2000/svg" viewBox="0 0 576 512"><path d="M528 32H48C21.5 32 0 53.5 0 80v352c0 26.5 21.5 48 48 48h480c26.5 0 48-21.5 48-48V80c0-26.5-21.5-48-48-48zm-352 96c35.3 0 64 28.7 64 64s-28.7 64-64 64-64-28.7-64-64 28.7-64 64-64zm112 236.8c0 10.6-10 19.2-22.4 19.2H86.4C74 384 64 375.4 64 364.8v-19.2c0-31.8 30.1-57.6 67.2-57.6h5c12.3 5.1 25.7 8 39.8 8s27.6-2.9 39.8-8h5c37.1 0 67.2 25.8 67.2 57.6v19.2zM512 312c0 4.4-3.6 8-8 8H360c-4.4 0-8-3.6-8-8v-16c0-4.4 3.6-8 8-8h144c4.4 0 8 3.6 8 8v16zm0-64c0 4.4-3.6 8-8 8H360c-4.4 0-8-3.6-8-8v-16c0-4.4 3.6-8 8-8h144c4.4 0 8 3.6 8 8v16zm0-64c0 4.4-3.6 8-8 8H360c-4.4 0-8-3.6-8-8v-16c0-4.4 3.6-8 8-8h144c4.4 0 8 3.6 8 8v16z"/></svg></span>
          <span >About</span>
        
      </a>
    
    </nav>
  
    <nav>
    
      <a href="mailto:" >
        
          
          
          <span ><svg xmlns="http://www.w3.org/2000/svg" viewBox="0 0 512 512"><path d="M502.3 190.8c3.9-3.1 9.7-.2 9.7 4.7V400c0 26.5-21.5 48-48 48H48c-26.5 0-48-21.5-48-48V195.6c0-5 5.7-7.8 9.7-4.7 22.4 17.4 52.1 39.5 154.1 113.6 21.1 15.4 56.7 47.8 92.2 47.6 35.7.3 72-32.8 92.3-47.6 102-74.1 131.6-96.3 154-113.7zM256 320c23.2.4 56.6-29.2 73.4-41.4 132.7-96.3 142.8-104.7 173.4-128.7 5.8-4.5 9.2-11.5 9.2-18.9v-19c0-26.5-21.5-48-48-48H48C21.5 64 0 85.5 0 112v19c0 7.4 3.4 14.3 9.2 18.9 30.6 23.9 40.7 32.4 173.4 128.7 16.8 12.2 50.2 41.8 73.4 41.4z"/></svg></span>
          <span class="hidden">Mail</span>
        
      </a>
    
      <a href="/index.xml" >
        
          
          
          <span ><svg xmlns="http://www.w3.org/2000/svg" viewBox="0 0 448 512"><path d="M128.081 415.959c0 35.369-28.672 64.041-64.041 64.041S0 451.328 0 415.959s28.672-64.041 64.041-64.041 64.04 28.673 64.04 64.041zm175.66 47.25c-8.354-154.6-132.185-278.587-286.95-286.95C7.656 175.765 0 183.105 0 192.253v48.069c0 8.415 6.49 15.472 14.887 16.018 111.832 7.284 201.473 96.702 208.772 208.772.547 8.397 7.604 14.887 16.018 14.887h48.069c9.149.001 16.489-7.655 15.995-16.79zm144.249.288C439.596 229.677 251.465 40.445 16.503 32.01 7.473 31.686 0 38.981 0 48.016v48.068c0 8.625 6.835 15.645 15.453 15.999 191.179 7.839 344.627 161.316 352.465 352.465.353 8.618 7.373 15.453 15.999 15.453h48.068c9.034-.001 16.329-7.474 16.005-16.504z"/></svg></span>
          <span class="hidden">Subscribe</span>
        
      </a>
    
    </nav>
  
  
</header>

<article>
  <header>
    <h1>道德经 2</h1>
    <time datetime="2020-06-03T22:34:07&#43;08:00">June 03, 2020</time>
  </header>
  <ul>
<li>
<p>道德经-2</p>
</li>
<li>
<p>第十章：</p>
</li>
</ul>
<p>载营魄抱一，能无离乎？
专气致柔，能婴儿乎？
涤除玄览，能无疵乎？
爱民治国，能无知乎？
天门开阖，能无雌乎？
明白四达，能无为乎？
生之、畜之，生而不有，为而不恃，长而不宰，是谓玄德。</p>
<p>注释：人无自然，则人无，自然无人，且人无，若无弑乱，此则行善积德</p>
<ul>
<li>第十一章：</li>
</ul>
<p>三十辐共一毂，当其无，有车之用。
埏埴以为器，当其无，有器之用。
凿户牖以为室，当其无，有室之用。
故有之以为利，无之以为用。</p>
<p>注释：形而上者谓之道，形而下者为之器</p>
<ul>
<li>第十二章：</li>
</ul>
<p>五色令人目盲，五音令人耳聋，五味令人口爽，驰骋畋猎令人心发狂，难得之货令人行妨。
是以圣人为腹不为目，故去彼取此。</p>
<p>注释：不以物美，不为己为</p>
<ul>
<li>第十三章：</li>
</ul>
<p>宠辱若惊，贵大患若身。
何谓宠辱若惊？
宠为下，得之若惊，失之若惊，是谓宠辱若惊。
何谓贵大患若身？
吾所以有大患者，为吾有身，及吾无身，吾有何患！
故贵以身为天下，若可寄天下；
爱以身为天下，若可托天下。</p>
<p>注释：抛其身，行其神，既寄其天，托其地</p>
<ul>
<li>第十四章</li>
</ul>
<p>视之不见名曰夷，听之不闻名曰希，搏之不得名曰微。
此三者不可致诘，故混而为一。
其上不皦（皎），其下不昧。
绳绳不可名，复归于无物，是谓无状之状，无物之象。
是谓惚恍。
迎之不见其首，随之不见其后。
执古之道，以御今之有，能知古始，是谓道纪。</p>
<p>注释：万物伊始，道即万物</p>
<ul>
<li>第十五章</li>
</ul>
<p>古之善为士者，微妙玄通，深不可识。
夫唯不可识，故强为之容。
豫焉若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，混兮其若浊。
孰能浊以静之徐清？
孰能安以久动之徐生？
保此道者不欲盈，夫唯不盈，故能蔽不新成。</p>
<p>注释：随心而行，随然而动，盈损无理，故无畏不新成</p>
<ul>
<li>第十六章：</li>
</ul>
<p>致虚极，守静笃，万物并作，吾以观复。
夫物芸芸，各复归其根。
归根曰静，是谓复命。
复命曰常，知常曰明，不知常，妄作，凶。
知常容，容乃公，公乃王，王乃天，天乃道，道乃久，没身不殆。</p>
<p>注释：顺天应人，天命所归</p>
<ul>
<li>第十七章：</li>
</ul>
<p>太上，下知有之。
其次，亲而誉之。
其次，畏之。
其次，侮之。
信不足焉，有不信焉。
悠兮其贵言。
功成事遂，百姓皆谓我自然。</p>
<p>注释：万口莫辨，治之无为</p>
<ul>
<li>第十八章：</li>
</ul>
<p>大道废，有仁义；
慧智出，有大伪；
六亲不和，有孝慈；
国家昏乱，有忠臣。</p>
<p>注释：物极必反</p>

</article>



</body>

</html>
